AENEIDos Lm. 1. 35

Ignavum fucos pecus a praesaepibus arcent: 435
Fervet opus, redolentque thymo fragrantia mella*⁵ g,

‘ Ο fortunati, quorum jam moenia surgunt 1 ’

Aeneas ait⁷ et fastigia suspicit urbis.

Infert se saeptus nebula, mirabile dictu,

Per medios, miscetque viris, neque cernitur ulli. 440 -

Lucus in urbe fuit media, laetissimus umbrae,
Quo primum jactati undis et turbine Poeni
Effodege loco signum7 quod reg-ia Juno
Monstrarat‚ caput acris equi 3 sic nam fore bello .
Egregiam et facilem victu per saecula gentem. 445
Hic templum Junonifingens Sidonia Dido
Condebat, <lonis opulentum et numine divae,
Aerea cui gradibus surgebant limina. nexaeque
Aere trabes, foribus cardo stridebat aenis.
Hoc primum in luco nova res oblata timorem 450
Leniit, hic primum Aeneas sperare salutem
Ausus, et afflictis melius confidere rebus.
Namque sub ingenti lustrat dum singula templo,
Reginam opperiens, dum, quae fortunasit urbi,
Artificumque manus inter se operumque laborem 455
Miratur, videt Iliacas ex ordine pugnas.
Bellaque jam fama totum vulgata per orbem,
Atridas, Priamumque, et saevum ambobus Achillem.

Constitit, et lacrimans: ‘Quis jam locus‚’ inquit,
‘Achata
Quae regio in terris nostri non plena laboris ⁶? 460

En Priamus ! sunt hic etiam sua praemia laudi ;
Sunt lacrimae rerum, et- mentem mortalia tangunt.
Solve metus ; feret haec aliquam tibi fama salutem.'
Sic ain, atque animum pictura pascit inani,

Multa gemens, largoque umectat flumine vultum. 465 κ

